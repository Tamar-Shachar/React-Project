לחמניות קטנות ורכות בניחוח חמאתי מעוצבות בצורת קרואסון, מבצק קצת מתקתק ובמלית תערובת גבינות במליחות מעודנת.
כאלה שיהיו מושלמות לנשנוש יחד עם כל ארוחת ערב או בוקר משפחתית,
וכיף גדול לשמור בקופסה אטומה במקפיא ולשלוף בכל פעם שרוצים לנשנש לחמניה ביתית
או להעשיר את הארוחה במאפה מפנק בצד.
את הלחמניות מעצבים ממש כמו שמכינים רוגלכים-
מרדדים את בצק השמרים לעיגול גדול, מברישים בשכבה דקיקה של חמאה מומסת,
חותכים למשולשים, ממלאים בתערובת של ריקוטה, גבינת פטה ואם רוצים גם קשקוול, ומגלגלים מהצד הרחב כלפי פנים.
לאחר התפחה מברישים את המאפים בביצה ומפזרים עליהם שומשום בנדיבות שיעניק להם מראה מפתה,
אופים להשחמה ומברישים את המאפים המוכנים בעוד קצת חמאה מומסת,
שמעניקה להם רכות, לחות וטעם חמאתי עדין, ואף עוזרת למאפים לשמור על טריות גם למחרת.

התוצאה המתקבלת- לחמניות רכות וכיפיות שיהיו אהובות על מבוגרים וילדים,