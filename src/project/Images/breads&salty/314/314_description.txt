מאחר והפוקצ'ה אינה מכילה מוצרי חלב היא תשתלב מעולה ליד ארוחה חלבית או ארוחה בשרית,
במיוחד לכל מי שכמוני בדיוק לא יכול להתאפק וחייב לטבול לחם בתוך הרוטב, או פשוט אוהב לנשנש לצד ארוחת הערב לחם טרי.
אם תפנקו אותה מעל בשלל תוספות טעימות, היא גם יכולה לשמש כארוחת ערב קלה ומהירה בפני עצמה, בלי יותר מדי עבודה.
מכינים את הפוקצ'ה בדקה התשעים?
זה בדיוק הזמן לפתוח את המקרר ולנצל עבור הכנת הפוקצ'ה שלל ירקות, גבינות או עשבי תיבול נטושים, שיהפכו בן רגע לטופינג צבעוני, טעים וחלומי-
תוכלו לפזר על הפוקצ'ה ירקות כמו כמו עגבניות שרי, קישואים פרוסים דק, רצועות דקות של פלפלים צבעוניים, שיני שום פרוסות, פטריות וזיתים שחורים או ירוקים.
הוסיפו לה עשבי תיבול טריים כמו רוזמרין, טימין או פטרוזיליה קצוצה, תוכלו גם לפזר מעל גבינות כמו פטה, פרומעז או מוצרלה.
הפוקצ'ה תחבק אליה באהבה שלל תוספות שאתם אוהבים במיוחד- הכל הולך והכל הכל טעים!