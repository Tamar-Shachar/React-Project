מאז ומתמיד חלה טרייה לקראת בוא השבת עושה לי התרגשויות בלב.
יש משהו ברגע הזה של ערב שבת, אחרי שבוע שלם עמוס בעבודה ובמטלות רבות מספור,
בו סוף סוף אפשר לעצור לרגע מהמולת החיים ולהתכנס בעצמך.
כמה שאני אוהבת את הרגע הזה בו כל מסדרונות הבניין מתמלאים בריחות של תבשילים טובים שבוקעים מפתח כל בית,
וסוף סוף אפשר לשבת לרגע על הספה בסלון, רגל על רגל, לנשום נשימה עמוקה,
ולהתחבק עם כריך טוב באמת עשוי פרוסות חלה טרייה.
אין ספק שהתענוג הזה מתעצם עוד יותר כשמדובר בחלה ביתית טרייה וריחנית תוצרת בית,
וההכנה שלה מתוצרת עצמית מרגשת אותי תמיד יותר מאפייה של כל עוגת שכבות מפונפנת.

הפעם החלטתי לשתף אתכם במתכון קלאסי לגמרי לחלה לקראת שבת, שכל אחד יכול להכין בבית.
בחלה הזו אין שום אין צורך לעצב רצועות או לדעת לקלוע מ-4 או 6 רצועות,
זו חלה ופשוטה במיוחד שכל אחד יכול להכין, ומתקבלת רכה, טעימה ועוצרת נשימה ביופיה-
חלת לחמניות מושלמת לשבת.
בתום האפייה תוכלו להנות מחלה אוורירית ורכה שכיף להגיש לשולחן השבת או החג,
שניתן להכין גם בגירסת פרווה ואפילו טבעונית. שבת שלום!