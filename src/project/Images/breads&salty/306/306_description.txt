למרות ההנאה האינסופית מהכנה עוגות שוות ומרשימות וקינוחים מפתים עם תועפות של שכבות יפהפיות, לפעמים אין דבר שמספק יותר מאפיית כיכר לחם ריחנית שמכינים לבד בבית. טרייה ואיכותית, בלי שום תוספים או חומרים משמרים, באיזה טעמים שאנחנו רוצים, כזו שמפיצה ריח ניחוח בכל חדר המדרגות, וכיף אדיר לבצוע ממנה בידיים רעבות ישר מהתנור ולנשנש בהנאה פרוסה אחר פרוסה.
הפעם כיכר הלחם הסטנדרטית משתדרגת למאפה יפה מראה שירשים את האורחים, ויהיה תענוג אמיתי לנשנש בארוחת הערב- לחם כדורים נתלש ב-8 טעמים!
את הכדורים המצופים שהכנו מסדרים בתוך תבנית עם חור במרכזה כך שיאפו בצורה אחידה- אפשר להשתמש בתבנית בונדט/קוגלהוף או פשוט להניח רינג או קופסת שימורים ריקה במרכז תבנית אפייה רגילה. כל שנותר הוא להתפיח ולאפות להזהבה, להגיש לשולחן את המאפה הריחני ולתלוש מהכדורים בהנאה. בתאבון!