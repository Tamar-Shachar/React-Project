בשנים האחרונות אפיית לחמניות רכות על כל סוגיהן הפכה להרגל קבוע אצלי בבית-
בכל זאת, הכנתן באמת כל כך פשוטה וקלה להכנה,
הן מתקבלות טעימות בהרבה מכל לחמניה קנויה,
ואפילו התמכרתי לגמרי לתהליך ההכנה המהנה שלהן,
שאני כבר באמת מעדיפה להרים בצק ולתקתק לחמניות על הדרך,
מאשר לטרוח ולקפוץ לסופר הקרוב ולקנות לחם.
אפילו לא חייבים לטרוח בעיצוב מושקע-
אפשר פשוט להכין אותן ככדורים עגולים והן מושלמות כמו שהן.
הפעם הבאנו איתנו מתכון ללחמניות לארוחת ערב משפחתית באמצע השבוע,
בסופו של דבר החלטנו לאפות כיכר של לחמניות רכות בשלושה טעמים שונים,
כשתברישו כל טור לחמניות בציפוי שונה-
לחם שום, שקדים קלויים, והברשה במים עם סודה לשתייה, שמעניקה ללחמניות ציפוי שמזכיר קצת פרעצל.
תתקבלנה לחמניות רכות וכיפיות שכיף לתלוש ולטעום מכולן.
הן לא מסובכות להכנה, משמחות למראה ויתאימו כמאפה פרווה לארוחה ואפילו לטבעונים.
