הפעם החלטנו לאפות לחמניות אצבעות נפלאות שמגיעות כבר עם השוקולד בפנים,
ויהיו נשנוש מצוין כתחליף זמין לכריך עם שוקולד שמוכן מראש, שתכינו עבור הילדים אבל לא תוכלו להפסיק לזלול בעצמכם
את הלחמניות הפעם מכינים מבצק שהוא כמעט נטול שומן לגמרי, אבל עדיין מתקבל רך רך ואוורירי במיוחד, בעזרת טריק אחד שובב-
שילוב של טנגזונג, רביכה מהירה וסמיכה מאוד של מים ו/או חלב שמבשלים לשתי דקות עם קצת קמח,
מקררים היטב ולשים לתוך בצק השמרים.

השיטה האסיאתית הזו עוזרת להחדיר לתוך הבצק כמות גדולה יותר של נוזלים,
וברמת התוצאה יוצרת לחמניות עננים רכות שמזכירות חלה אוורירית במיוחד ואף נשארות לחות ורכות יותר לאורך זמן,
למרות שכמעט ואינן מכילות תוספת של שומן.