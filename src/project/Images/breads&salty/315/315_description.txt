את הפוקצ'ה הכנו בתבנית, כדי שתהיה גבוהה, רכה ושמנמנה כך שתתאים לנשנוש
וגם תהיה נהדרת לכריכים, אבל אפשר באותו האופן ליצור מהבצק גם פוקצ'ות שטוחות שיתפחו על תבנית אפייה רחבה.

להשלמת הטעמים ולקבל טעם סלק מודגש, פיזרנו על הפוקצ'ה פרוסות של סלק מבושל
וטבעות בצל סגול שנאפו איתה יחד בתנור. בתום האפייה הברשנו אותה בשמן זית, פיזרנו מעל עיגולים של גבינת עיזים שעושים את כל ההבדל, מעט עלי רוקט למראה רענן ומלח גס.

התוצאה המתקבלת- פוקצ'ה שמנמנה, טעימה וקלה להכנה שתשתלב מעולה לצד ארוחת ערב חלבית,
או ארוחה בשרית ללא תוספת הגבינה מעל. נהדרת לכריכים,
לנשנוש לצד ארוחת הערב או הצהריים ולטבילה בתוך מטבלים ורטבים.