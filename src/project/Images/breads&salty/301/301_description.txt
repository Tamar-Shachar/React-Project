מתכון פשוט וקליל שיגוון לכם את ארוחת הערב המשפחתית-
בואיקוס- לחמניות גבינה ממכרות ללא שמרים, שהן ניצול מצוין לגבינות שיש במקרר.
את הבואיקוס, לחמניות בלקניות מלוחות וקלות להכנה,
מכינים מבצק מהיר ללא שמרים שאפשר להכין במיקסר או פשוט ללוש באופן ידני.
הן פריכות מבחוץ ורכות מבפנים, ובטעם גבינתי ממכר
מה שהופך אותן למאפה המושלם לארוחת הבוקר או הערב לצד ביצה וסלט ירקות.
אפשר למלא אותן בממרח בדיוק כמו לחמניה, או פשוט לנשנש אותן ככה, כמו שהן.

אבל הכיף האמיתי בהן הוא מהירות ההכנה-
פחות מחצי שעה מרגע שהתחלתם להכין אותן, והן כבר אצלכם על הצלחת,
ממלאות את הבית בניחוחות אפייה מפתים, ומתחסלות צ'יק צ'ק כמו… לחמניות טריות.
אבל הכיף האמיתי הלחמניות הללו הוא בין השאר יכולת הגיוון הרבה.
הבצק הסלחני הזה ישמח לקבל אליו כל תוספת שאתם אוהבים,
כך שתוכלו גם לחלק אותו לכמה חלקים, ולהוסיף לכל חלק את התוספת שמישהו אחר במשפחה אוהב.
אני ניסיתי אותן עם תוספת של עגבניות מיובשות קצוצות ואורגנו טרי ויצא מדהים,
אבל אפשר להוסיף פנימה גם זיתים ירוקים או שחורים קצוצים, קצת שום כתוש, בצל מטוגן,
בצל ירוק או עירית, פלפל ירוק חריף קצוץ או צ'ילי יבש גרוס לחובבי החריף,
וכמובן עשבי תיבול טריים כמו בזיליקום, טימין או זעתר טרי.
בברכת בתאבון ורק בריאות.