המתכון הנוכחי הוא כנראה התשובה המלוחה לעוגת גבינה – טארט גבינות מלוח מפונפן במיוחד, בציפוי כדורי גבינה וסלט עגבניות.
כמה חתיך וחגיגי – ככה פשוט להכנה!

אז בגירסה המלוחה את קלתית פירורי הביסקוויט המהירה בה משתמשים לעיתים בטארטים מהירים,
מחליפה קלתית פריכה של קרקרים שטוחנים פירורים (כן!).
את מלית עוגת הגבינה מחליפה מלית גבינה מלוחה במרקם קרמי ועשיר מתערובת בחושה, המתובלת בבצל ירוק ובבזיליקום קצוץ.
כדי להוסיף לטארט טעם רענן וצבעוניות נהדרת, מפזרים עליו סלט עגבניות צבעוני,
כדורי גבינות מהירים שמכינים צ'יק צ'ק, ונועצים קרקרים לעיטור.
אוהבים נגיעה חריפה במאכלים שלכם? פזרו טבעות של פלפל ירוק חריף מעל שיקפיצו את המנה, רק אל תשכחו להזהיר את האורחים.
התוצאה המתקבלת-
טארט כיפי עם מלית גבינה מלוחה קרמית ועשירה ועיטור של סלט עגבניות מרענן.
טארט מרשים במיוחד ולא שגרתי בלי יותר מדי עבודה, מושלם לארוחת שבועות ולכל אירוח חלבי בשנה.



 