הפעם החלטנו לגוון עם סמבוסק המבוסס על מתכון ישן נושן של רוני ונציה,
במלית משמחת של תרד וגבינת עיזים, ואף הכנתי את בצק הסמבוסק עצמו בשילוב של קמח כוסמין מלא,
בו השתמשנו כאן ביחס של חצי מכמות הקמח.

שימוש בכמות חלקית של קמח כוסמין בבצק, עוזר לבצק להישאר קליל ואוורירי כמעט כמו בשימוש בקמח לבן,
אינו מעניק למאפים טעם כוסמין מודגש וגם שומר על הבצק נוח לעבודה ולא מכביד על תהליך הלישה, ההתפחה או עיצוב הבצק,  לגמרי עוזר להנות מכל העולמות.

במידה ותרצו לשלב כוסמין בבצקי שמרים אחרים ותרצו לשמור על תוצאה קרובה מאוד למקור,
אני לגמרי ממליצה לנקוט באותה הדרך- רק קחו בחשבון שכוסמין סופח פחות נוזלים ולכן הוסיפו את הנוזלים לבצק בהדרגה
תוך צפי להפחתה של כ-25% או לפי הצורך.

אנו הכנו את הסמבוסקים גדולים יחסית (באורך של בערך 16 ס"מ)  כך שיחד עם סלט בצד הם לגמרי יוצרים ארוחה שלמה ומשביעה.
מי שמעדיף לקבל נשנושים קטנים יותר, יכול גם ליצור מהבצק הרבה מאפים קטנים במקום.
אם גם אתם חובבי תרד ואוהבי פחמימות, אתם מוזמנים להנות מסמבוסקים רכים וטעימים שיהיו מושלמים לארוחת הבוקר או הערב.