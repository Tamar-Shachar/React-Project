אין מי שלא מכיר את הערגליות, העוגיות הממולאות המאורכות שנמצאות בחיינו לפחות מאז שנות השמונים,
ובאורח פלא שרדו מאז ועד היום הן עדיין נמצאות על המדפים.

בדמות עוגיות קטנות וממכרות שהן כל מה שהערגליות התעשייתיות היו חולמות להיות-
ערגליות מבצק טרי, טעים וחמאתי, קצת רך וקצת נימוח, עם מלית על בסיס ריבת תות שקורצת לטעם המקורי.

אין ספק שהכנת העוגיות דורשת קצת סבלנות בשל הצורך לעצב במו ידיכם עוגייה אחר עוגייה,
אבל לחובבי הערגליות ולאופים הנועזים שבכם התוצאה המשעשעת בהחלט שווה את ההשקעה
ותהיה נהדרת לנשנוש במשלוח המנות או סתם ככה אם קמתם במצברוח לערגליות טובות ואיכותיות במיוחד.