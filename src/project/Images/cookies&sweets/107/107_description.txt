אין ילד או מבוגר שלא אוהב בראוניז, והפעם נשדרג אותם ונעניק להם מראה חמוד של ארטיקים בקלי קלות.
את הבראוניז נכין במהירות מתערובת בחושה שאפשר להכין על בסיס חמאה מומסת,
או על בסיס שמן אם תרצו להכין אותם פרווה או במידה ולא מצאתם חמאה בסופר,
ואז הבראוניז יתקבלו במרקם קצת יותר רך ועוגתי.

בתום האפייה והקירור נחתוך את הבראוניז למלבנים, נעגל את הקצוות בעזרת סכין או חותכן וננעץ אותם על מקלות של ארטיק.

כל מה שנשאר לנו עכשיו הוא לטבול את הארטיקים שקיבלנו בכל סוג שוקולד מומס שהילדים אוהבים-
שוקולד מריר, חלב, לבן, או אפילו רובי, ולקשט בסוכריות צבעוניות כיד הדימיון.

התוצאה המתקבלת- פינוק שוקולדי שיהיה אהוב על ילדים ומבוגרים ואפשר להכין גם פרווה, ללא גלוטן ואפילו לפסח.