הפעם מצטרף מתכון נוסף וטעים במיוחדדדדד לארסנל, המוקדש לחובבי הלוטוס ולא רק, ויהיה בוודאות אחד הנשנושים הממכרים וקוצרי המחמאות שלכם על שולחן החג- "גלידוניות" ממכרות של עוגת גבינה ושוקולד לבן, טבולות בציפוי של ממרח לוטוס מומס!

אין ויכוח על כך ששילוב של גבינה עם לוטוס הוא באמת שילוב טעמים מנצח, ובנשנוש הנוכחי הוא בא לידי ביטוי בצורה מושלמת בקוביות עוגת גבינה קטנות קלות להכנה אך ממכרות כמו גרעינים, שפשוט אי אפשר להפסיק לנשנש. הקוביות מורכבות מבסיס של עוגיות לוטוס טחונות ומעורבות בחמאה, בתוספת אגוזי לוז או פקאנים ונגיעת קינמון, המוסיפים לתחתית עומק טעמים.

מלית הגבינה מבוססת על גבינת שמנת עשירה ושוקולד לבן מומס שמוסיף לה מרקם קרמי וטעם מעודן. בתום האפייה ולאחר קירור, חותכים את העוגה לקוביות קטנות, וטובלים לציפוי בממרח לוטוס מומס שמעניק להן מראה חמוד במיוחד ממש כמו גלידוניות.

למרות המראה המרשים, מדובר במתכון שאינו מסובך להכנה, ומוכן מתערובת בחושה ומהירה שאפילו לא דורשת לפתוח את המיקסר. התוצאה המתקבלת סופר טעימה, ותוכלו גם להכין אותה מראש ולשמור בהקפאה
עד לרגע הזלילה. רצתם למטבח כבר?