בשנה האחרונה נדמה שהאהבה לפיסטוק הפכה לטרנד של ממש, ומתכונים ירקרקים בשילוב פיסטוקים צצים בכל חלקה טובה.

הפעם גם עוגת הבלונדיז האהובה קיבלה גירסה מחודשת המושלמת לחובבי הפיסטוק והשוקולד הלבן.
בדיוק כמו בבראוניז, גם כאן מדובר בקוביות נמוכות ועשירות שמכינים בכמה דקות בלבד מבלילה בחושה קלה ומהירה.
בגירסה הזו הבלילה מקבלת לתוכה שוקולד לבן שמוסיף לה לחות וטעם ונילי ומפנק,
וגם תוספת של מחית פיסטוק שצובעת אותה בגוון ירוק שנשמר גם לאחר האפייה,
ומעניקה למאפה טעם פיסטוקי עמוק וממכר.
קשקוש פרוע של פסי שוקולד לבן מומס מעל וקצת פיסטוקים קצוצים לעיטור לתוספת קראנצ'יות והמאפה הפיסטוקי שלנו כבר מוכן-
קוביות בלונדיז פיסטוק ושוקולד לבן, במרקם רך, לח ומעט גואי / פאדג'י.
אם גם אתם חובבי פיסטוק מושבעים ואוהבים את השילוב שלו עם שוקולד לבן, מוזמנים לנסות את המתכון הנוכחי ומקווה שתאהנו ממנו.