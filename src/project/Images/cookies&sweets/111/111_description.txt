אלו עדיין הדובשניות המוצלחות ביותר שטעמנו עד כה, על אף שהן לא מכילות מוצרי חלב כלל.

 מחפשים גם מתכון מומלץ לעוגת דבש בחושה ורכה במיוחד? תוכלו למצוא אותה כאן
 
כל ביס מהן הוא חגיגה שלמה של טעמים ומרקמים-
הן קצת פריכות מבחוץ, ורכות, נימוחות וכמעט נמסות בפה מבפנים, עם טעם דבש מודגש שמתפוצץ בפה.
עם מתיקות חזקה מצד אחד, והרבה תבלינים שמוסיפים עומק טעמים מצד שני, ונגיעה לימונית שמהדהדת ברקע ועושה את כל ההבדל.

הן לא מתנצלות ונותנות לנו את כל הטעמים לפנים וביחד זה אושר אמיתי.
פרט לתיבלון המושלם, הסוד האמיתי של דובשניות טובות באמת הוא הזיגוג הדקיק של אבקת הסוכר בו הן נטבלות במלואן
ישר מהתנור בעודן חמות- כך שפרט למתיקות ולפריכות שהזיגוג מוסיף לעוגיות, הזיגוג שומר על רכות העוגיות לאורך זמן.