בזמנו הלוקום היחיד בסביבה נמכר בסופר והרגיש בעיקר כמו גוש ג'לטיני נוקשה שנטה להידבק לשיניים באכזריות מכוונת מהולה בשמחה לאיד, שאפילו כמויות מסחריות של צבעי מאכל שצבעו אותו בגוונים אדומים וירוקים, לא הפכו אותו לאטרקטיבי מספיק כדי לכפר על אותו מרקם עבש, שכנראה העניקו לו שנים של ישיבה על המדפים.

המתכון הנוכחי יוצר קוביות לוקום פשוט נפלאות, גמישות ורכות רכות, בטעם נפלא ובמרקם מושלם.
כל שתצטרכו עבור ההכנה הם כמה חומרי גלם בסיסיים שבטח כבר נמצאים אצלכם במטבח: מים, קורנפלור, סוכר, מיץ לימון וג'לטין, אותם מבשלים יחד להסמכה טובה, מבשמים במעט מי ורדים או בכל תמצית טעם שאוהבים, יוצקים לתבנית, מצננים ו… זה הכל!
לא תאמינו כמה שזה טעים, ואפילו פשוט כל כך להכנה.