הפעם החלטנו לפנק עם עוגיות אמריקאיות מושחתות ומפנקות, בשילוב טעמים מסקרן-
עוגיות שוקולד לבן מקורמל (שוקולד בלונדי), עם בייגלה, פופקורן, ונגיעה עדינה של אבקת אספרסו ברקע.

ברפרוף זריז על רשימת המרכיבים המיועדים להכנת העוגיות
אולי יראה שלתוך העוגיה המושחתת למראה הזו הכנסנו בערך כל מה שמצאנו במטבח,
אבל באמת שהשילוב הזה פשוט עובד ויוצר משחק מגניב במיוחד של מרקמים וטעמים בכל נגיסה.

שילוב של מתוק ומלוח, רך אבל גם קראנצ'י, עם טעם עדין מאוד של קפה ברקע, הפתעות פריכות של חטיפים,
וצ'אנקים של שוקולד לבן מקורמל שמוסיפים קרמליות וחלביות ממכרת.
אם מתחשק לכם לגוון את מלאי העוגיות שלכם ואתם הרפתקנים וגרגרנים בדיוק כמוני, גם אתם מוזמנים לנסות.