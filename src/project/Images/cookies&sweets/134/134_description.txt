מתכון פשוט להכנה לכדורי אנרגיה משמחים מלאים בדברים טובים- כדורי תמרים וקקאו רכים במיוחד.

כשמם כן הם, מדובר בכדורים קטנים ומפנקים במרקם רך במיוחד על בסיס תמרי מג'הול
ובטעם שוקולדי מעודן, שקל מאוד להכין גם כפעילות משותפת עם הילדים, וכיף לנשנש מהם ללא נקיפות מצפון.
למרות זאת מדובר בכדורים שניתן להכין ללא מוצרי חלב, ללא גלוטן, כמעט ללא שומן ואפילו ללא תוספת של סוכר כלל, מאחר והפעם את המתיקות הכדורים מקבלים באופן טבעי מהתמרים עצמם.

כדי להפוך את הכדורים הללו לאטרקטיביים עוד יותר, אפשר לגלגל אותם באיזה ציפוי שאוהבים-
אנו הענקנו לכדוריםמראה יפה וצבעוני של כדורי שוקולד והשתוללנו עם שלל ציפויים שונים
של סוכריות צבעוניות שומשום, קוקוס טחון, פיסטוק טחון וקקאו לסירוגין.