שידוך מושלם בין בראוני וקאפקייק שהוליד תינוקות פאדג'-
העובדה שבלילת הבראוניז מכילה סוכר חום רך, הרבה שוקולד, נאפית בתבנית שקעים ונאכלת חמימה,
יוצרת מאפים מושחתים וממכרים במיוחד.
טיפונת פריכים מבחוץ כמו בבראוניז, ועם מלית נימוחה, לחה, רכה ומפוצצת בשוקולד מבפנים,
עם טעם מנטה ממכר שממלא את הפה בכל נגיסה.
זו שחיתות שוקולדית אמיתית שהכי כיף לאכול קצת אחרי שיוצאת מהתנור,
כשהשוקולד שמעל נמס לגמרי על עוגות הבראוני החמות, וכל ביס ממלא את הפה
בבראוניז רכים ונימוחים מצופים ברוטב של שוקולד מומס.
אם אתם חובבי שוקולד מושבעים אני מפצירה בכם לנסות אותם,
אם אינכם חובבי מנטה, תוכלו להשתמש בכל שוקולד ממולא אחר שאוהבים כתחליף.