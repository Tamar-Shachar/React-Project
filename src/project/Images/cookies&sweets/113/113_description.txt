הכנת כדורי המוצארט בגירסה ביתית היא תראפיה נהדרת ומהנה שדורשת סבלנות ויד עדינה.
כדורי המוצארט שלי מורכב מכדור של מרציפן פיסטוק, שמכינים ממרציפן אליו לשים מעט מחית פיסטוק.
לשכבה שנייה טובלים את הכדורים בשכבה שמנמנה של ממרח שוקולד אגוזים דוגמת נוטלה.
לאחר קירור עוטפים את הכדור בשכבה דקה נוספת של מרציפן שקדים,
ולסיום טובלים את הכדורים שהתקבלו בציפוי של שוקולד מריר משובח, ומפזרים קצת פיסטוקים קצוצים דק דק לעיטור.

התוצאה המתקבלת היא עונג אמיתי ונפלאה בהרבה מהכדורים התעשיתיים הנמכרים אצלנו בסופרים,
בעיקר אם תשיגו לעצמכם מרציפן טוב באמת ושוקולד מריר משובח ואיכותי תוכלו להנות משילוב טעמים ומרקמים מנצח
של מרציפן, פיסטוק ושוקולד משובח בכדורים יפי מראה שקשה להפסיק לנשנש.
ואם זה לא מספיק הם גם ללא גלוטן, ואפשר להכין אותם גם בגירסת פרווה טבעונית.