הכירו את הטורטה סבריסולונה-
ספק עוגה, ספק עוגיה, ספק קראמבל אפוי בשכבה שמנמנה שמקורו במחוז לומברדיה באיטליה,
ספציפית במנטובה, שהמאפה הוא גאוותה המקומית של העיר,
ותוכלו למצוא אותו בכל מאפייה או מעדנייה מקומית, בקערה ענקית מלאה בשברים פירוריים סופר ממכרים.

מקור השם "סבריסולונה" במילה "בריסה" שפירושה- "פירורים",
בשל המרקם הפריך והפירורי של העוגיה, והעיצוב הפרוע של המאפה.

מקור המאפה נטוע אי שם במאה ה-16, שם הוכן כארוחת בוקר לאיכרים שיכלו להכין מהמרכיבים הפשוטים
שהיו זמינים להם בהישג יד- שומן, קמח תירס ואגוזים.
לאחר שהמאפה צבר פופולריות אדירה בקרוב העניים, הוא חצה מעמדות והגיע עד למעמד האצולה
בדוכסות של ארמון מנטובה, שם שודרגו המרכיבים הפשוטים, והבצק הועשר בחמאה,
בסוכר ובביצים שהביאו את המאפה לגירסתו העדכנית.
בצק הסבריסולונה מתוק וחמאתי, מועשר במעט קמח תירס ובשקדים קצוצים גס
שיחד עם אפייה להשחמה מקסימלית, מעניקים לעוגיה פריכות מירבית.
הוא מתובל בקליפת תפוז מגוררת, ובגירסאות מסוימים גם בגרגירי אניס שמעניק פה טוויסט גדול ועומק טעמים מושלם שמשדרג ממש את העוגיה.