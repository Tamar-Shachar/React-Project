אז מה יש לנו פה?  האקלרים החמודים האלה מממולאים במלית עדינה ולא מתוקה מדי של קרם קוקוס, כדי שיישאר לנו מקום לכל הטוב הזה שמגיע מעל. הקרם הוא קרם פטנט שמסמיכים בעזרת מעט ג'לטין בלבד, ועם זאת יוצר תוצאה דומה במרקמה לפטיסייר קוקוס. לכל אקלר הצמדנו לוחית מלבנית של קראנץ' נוטלה, ועליה נחים את מנוחת הצהריים כדורים קלאסיים ודחוסים של קוקוס וחלב מרוכז, לצד דיסקיות חמודות של שוקולד חלב- כולם יחד מעניקים לאקלרים מראה מפונפן ביותר, ותוספת עשירה של טעמים ושל מרקמים. כיצד להדביק היטב את העיטורים שלנו לאקלרים, האלמנטים כולם מוצמדים אליהם בעזרת נוטלה, שעוטפת את כל הקוקוסיות הזאת בעוד קצת רכות ושוקולדיות ובינינו- עוד קצת נוטלה זה תמיד רק טוב…
התוצאה כיפית ועשירה מאוד, חמודה בטירוף למראה, ואין ספק שמיועדת לחובבי קוקוס גדולים בלבד ולכל אוהבי הבאונטי באשר הם- הקוקוס הוא מרכז הכובד העיקרי בקינוח הזה, ונותן את הטון כשכל ביס ממלא את הפה בטעים עשיר של הרבהההה קוקוס עטוף בשוקולד חלב ובנוטלה. הגרגיריות של הקוקוס הטחון משתלבת יופי עם הקרם העדין הממלא את האקלר,  ויחד עם שבילי הנוטלה והפריכות של הקראנץ', מתקבל יופי של שידרוג לפחזניות הסטנדרטיות, שהופך אותן לגמרי לקינוח נפלא בפני עצמו… אז אם גם אתם חובבי באונטי,  ומתים לקחת ביס מהאקלר הזה- אל תחששו וכנסו למטבח!

 