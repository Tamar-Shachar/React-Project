קינוחים טעימים וחמודים כל כך במראה של – תותים!

עבור הכנת הקינוחים כל שתצטרכו לעשות הוא לגזור רצועות משקף משרדי (מידות מדויקות תמצאו כמובן בגוף המתכון), ולהדביק יחד את קצות השקף בסלוטייפ לקבלת צורה של טיפה. זהו, משלב זה תוכלו להשתמש בטיפות שנוצרו כרינג לכל דבר, ולבנות בתוכן את שכבות הקינוח שלנו.את הקינוחים עצמם הרכבנו משכבות בטעמים עדינים וקלאסיים, המבוססים בכלליות על עוגת התותים המנוקדת הזכורה לטובה בכמה התאמות והבדלים- התחתית היא קראנץ' שקדים-שוקולד לבן, נמעל יושבת שכבת קרמו תות עשיר, קומפוט תותים סמיך בטעם תותי מודגש, ומוס וניל אוורירי. השכבות כולן מצופות מעל בגלסאז' אדום, ולקבלת המראה התותי מעוטרות בנקודות קטנות של שוקולד לבן, ובעלה ירוק מבצק סוכר או מרציפן.

 התוצאה המתקבלת היא ללא ספק אחד הקינוחים הכי חמודים שהכנתי, במראה תותי שובה לב, וחתך שכבות מקסים לא פחות. אם זה לא מספיק כמובן שמדובר בקינוח טעים ממש, שתענוג להכין וכיף גדול לבהות בו, להתמוגג ולאכול. אז אם גם אתם התעוררתם היום במצברוח יצירתי במיוחד, הפשילו שרוולים, נסו להכין את הקינוחים האלה, ותזכו בנשנוש טעים ויפה מראה במיוחד לעונת התותים.