חיפשנו רעיון לקינוח פשוט ונפלא שאפשר להכין בקלות בלי יותר מדי טירחה. הפור נפל על פחזניות דאבל מאצ'ה יפות מראה, ירוקות וממכרות שאפשר להכין בסך הכל בשעה של עבודה. חצי שעה ערב קודם, חצי שעה למחרת – והקסם הירוק הזה מוכן.

אז הפחזניות המופלאות הללו עשויות בצק רבוך קלאסי, מצופות בשכבת קראמבל מאצ'ה בגוון ירוק טבעי המוסיפה להן מרקם פריך ומעולה, וממולאות בפטיסייר עם הרבה מאצ'ה וקצת שוקולד לבן במרקם קרמי משגע וטעם ממכר. אם גם אתם מכורים לאבקה הירוקה והייתם מצביעים בסקר בעדה, אם אתם אוהבי מכבי חיפה, או אם אתם סתם חובבי פחזניות אמיתיים ומתחשק לכם קצת להעז- אם מוזמנים בחום לנסות ולכן את הפחזניות הללו, מי יודע אולי גם אתם תתאהבו?