איך אפשר לעמוד בפני מעטפת בצק רבוך דקיקה המפוצצת בכמות ענקית של קרם שממלאה את הפה בכל נגיסה?
ובכל זאת, למרות שהן לא מסובכות במיוחד להכנה, פחזניות נוטות להיות מאיימות בשל כמות הניואנסים הרבים שצריך לעמוד בהם בעת ההכנה.
כי בכל זאת- הן דורשות הוספה של כמות מדוייקת יחסית של ביצה כדי שלא ליצור תערובת נוזלית מדי שיהיה קשה לזלף.
צריך להתאמץ ולזלף אותן אחת אחת ולנסות ליצור צורה יפה. צריך לדאוג לאפות אותן מספיק,
ולא לפתוח את התנור לפני הזמן כדי שלא יקרסו וישתטחו. לכן לא מפתיע שרבים מוותרים על הכנתן מראש- רק מהחשש שלא יצא מוצלח.

עוגת הפחזניה הזאת היא הפיתרון המושלםםםםםם לכל הבעיות הללו, היא מבוססת במקור על עוגה פולנית בשם "קרפטקה", וקיבלה את שמה מהרי הקרפטים שבמרכז אירופה, זאת בשל מראה הגבעות הפרוע שלה, המפודר מעל באבקת סוכר ממש כמו פתיתי השלג שמכסים את קצות הקרפטים.