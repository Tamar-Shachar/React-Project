המתכון שפשוט לא תצליחו להפסיק לנשנש ממנו פרוסה אחר פרוסה, קינוח טעים ומפתיע שיאהבו ילדים וגם מבוגרים העשוי מתערובת בחושה וקלה שלא דורשת אפילו להפעיל מיקסר-
"ארטיקים" של עוגת גבינה וקרם עוגיות!

עבור הכנת הקינוח המעולה הזה, מכינים עוגת גבינה בחושה וקלת הכנה בעלת מרקם קרמי ועשיר במיוחד, שפשוט מערבבים בכף בנונשלאנטיות ללא שום צורך במערבל חשמלי.
אל הבלילה מקפלים עוגיות סנדוויץ' שוקולד קצוצות (כמו למשל עוגיות אוראו), שמשאירות בתוכה הפתעות פריכות ושוקולדיות שיתגלו בעת הנגיסה.
בתום האפייה וקירור העוגה, חותכים את העוגה למשולשים גדולים – בדיוק כמו שפורסים עוגת גבינה לפרוסות משולשות,
אבל כדי לשדרג את העוגה לקינוח משמח במיוחד, נועצים בחלקה הרחב של כל פרוסה מקל של ארטיק, וטובלים בשוקולד מומס לציפוי.

התוצאה המתקבלת- פרוסות עוגת גבינה על מקל, טעימות כל כך וחמודות בטירוף, עם מלית עשירה קרמית וגבינתית, הפתעות של שברי עוגיות וציפוי שוקולד דק מעל, שקשה להפסיק לנשנש!