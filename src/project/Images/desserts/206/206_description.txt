 אווווו סלסלת פטל טרי… שתדעי שאת פשוט מדהימה!
למרות מחירי העתק שעולים הפירות הללו בארצנו הקטנה, הם כל כך יפים וטעימים, שאי אפשר להימנע מלהתפנק איתם במטבח לפחות פעם בשנה. מאוד התלבטנו מה לעשות עם הפירות האדומים, כי עד שיש פטל טרי בבית, הכי עושה חשק לעשות איתו משהו ייחודי… 
אז הטארטלטים שהכנתי עשויים בצק פריך דקיק, הממולא בקרם שקדים מעודן, מצופה בשכבה דקיקה של מרמלדת פטל עזת טעם, ובשכבה דקיקה של גנאש שוקולד לבן ופטל עם נגיעת מי ורדים. מעל מונחת כיפה של קרמו פטל במרקם קטיפתי, במרכזה חבוי פטל שלם שמתגלה רק בעת הנגיסה. לסיום הטארטלט מצופה כולו בפירות פטל טריים, שמקנים לו מראה יפהפה וטעם מעולה. אז אם גם לכם מתחשקת נגיסה מתפוצצת מטעמי פטל, אתם מוזמנים לנסות אותו בעצמכם, מהר לפני שעונת הפטל תיגמר!