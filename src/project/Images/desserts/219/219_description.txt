ברוסית זה ה"טבורוז'ניקי סירקי" / "סירוק",
או- אצבעות גבינה בציפוי שוקולד, שודאי שאין מי שנולד במדינות הסובייטיות במזרח אירופה שלא מכיר.
מדובר בחטיפי גבינת טבורוג בציפוי שוקולד דק שנמכרים קפואים במקררי הארטיקים במראה של גלידוניות מאורכות,
שאפשר לאכול חצי קפואות כמו גלידה או קרמיות ומופשרות. במקור הן מגיעות בטעם גבינה קלאסי, אבל כיום אפשר גם אותן עם שלל גיוונים בטעמים-
החל ממלית של אוכמניות/תות/שוקולד, דרך גבינה בתוספת צימוקים/קליפות הדרים/קוקוס, ועד לתוספות של תחתית ביסקוויט.
וזה באמת הדבר הכי פשוט וקל בעולם, וכמובן שמתקבל הרבה יותר טעים ומשובח כשעשוי מחומרי גלם טריים ומשוקולד משובח.