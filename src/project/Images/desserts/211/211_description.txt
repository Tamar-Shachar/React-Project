קרמבו אישי קלאסי, בלי עוגות והתקשקשויות סביבו, ביס שכולו נטו מרנג וניל קליל ואוורירי, וציפוי שוקולד דקיק שעוטף את כולו.
ועזבו אותנו מקרמבו תעשייתי, שממילא כבר לא מה שהיה פעם-
אין ולא יהיה טעים כמו קרמבו ביתי, עם מרנג טרי רך ואוורירי ושוקולד איכותי, ההבדל תהומי.
אם רבים ממכם, חובבי הקרמבו, חוששים להכין קרמבו לבד בבית-
בכל זאת מדחום סוכר הוא לא אביזר שנמצא בכל מטבח,
ולמי יש כוח להתחיל לשפוך למיקסר סירופ סוכר רותח, שלא לדבר על לזלף קרמבו מדויק, ולהצליח לטבול אותו בשוקולד מומס מבלי שיסיים בתוכו את חייו.
אז מה אם היינו אומרות לכם שאפשר להסתדר ולהכין קרמבו מושלם בלי כל הדברים האלה?
כן! הפעם מכינים קרמבו וניל פטנט בעטרות נייר – כמה פשוט, ככה טעים!
ובציפוי של איזה שוקולד שרוצים.