זו עוגת שמרים גבינה קלאסית בטעם של פעם  במראה של צמה קלועה העשויה מ"בצק שמרים קר" כמו שקראו לו פעם, בצק שמרים שמתפיחים לילה קודם במקרר,
כך שהחמאה שבו תתמצק היטב והבצק יתקבל קל מאוד לרידוד ולעיצוב ויעניק לנו נוחות עבודה אופטימלית.

כיאה לעוגה בטעם של פעם, את מלית הגבינה מכינים מגבינה כחושה לאפייה, כמו גבינה טבורוג גבינת כנען או טוב טעם,
גבינות עם אחוזי שומן נמוכים אך עדיין סמיכות ויציבות בלי הרבה נוזלים ולכן יוצרות לנו מלית נוחה לעבודה
וגם בעלת טעם גבינתי עשיר ומרקם מעט נימוח בפה שאני מטורפת עליו ממש.

מלית הגבינה מתובלת בהרבה וניל ובנגיעה של קליפת לימון מגוררת שמרגישים בקצה הפה,
אני הוספתי למלית גם קצת צימוקים שמספקים הפתעות קטנות ומתוקות שמתחבאות בה.