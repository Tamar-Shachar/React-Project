כמה דברים לפני שמתחילים:
צילומי הכנת המתכון-
תוכלו גם למצוא סירטון של הכנת המתכון שלב אחר שלב ממש כאן אצלי באינסטגרם
במקרה הכינותי מראש-
מומלץ לאכול את המאפים בטמפרטורת החדר, קצת לאחר שיצאו מהתנור והצטננו,
אז הבראוניז במיטבם משמעותית מבחינת המרקם והשוקולד הממולא נמס מעל.
את היתרה ניתן לשמור בקופסה אטומה במקרר ולחמם מעט לפני שאוכלים
כך שהעוגות יתרככו והשוקולד הממולא שוב יימס.
שוקולד ממולא למילוי המאפים-
במידה ומכינים את המתכון כלשונו עם שוקולד ממולא בקרם מנטה, מומלץ להשתמש בדפדפי שוקולד ממולאים,
כמו למשל "אפטר אייט", "רויאל מינטס" או מותגים דומים
שניתן לרכוש בחנויות הממתקים ובחלק מהסופרים הגדולים (אני מצאתי ב"טיב טעם" וב"קשת טעמים" למשל).
לא אוהבים מנטה?
תוכלו להשתמש בכל שוקולד ממולא אחר שאתם אוהבים.
אפייה כבראוניז בתבנית גדולה-
ניתן להכפיל כמויות ולאפות את הבלילה בתבנית מלבנית בינונית (באזור 23×33 ס"מ) לקבלת עוגת בראוניז, משך האפייה שידרש יהיה 25-30 דקות.
במקרה הזה אפשר לוותר על השוקולד הממולא, או לפזר מחצית מהכמות הנדרשת באופן אקראי בתוך הבלילה.
רף המתיקות-
קחו בחשבון שהמאפים מתקבלים יחסית מתוקים, מושחתים ושוקולדיים במיוחד.
ניתן להפחית מכמות השוקולד במתכון כדי למנן את רמת המתיקות.
גירסה ללא גלוטן-
לגירסה נטולת גלוטן ניתן להמיר את הקמח במתכון לקמח ללא גלוטן בכמות שווה,
או בחצי כמות של שקדים טחונים ובחצי כמות של קורנפלור.
  עוגות בראוניז אישיות עם ליבת שוקולד ממולא (או- עוגיות שומרת הערים האבודות 5)
החומרים ל-12 יחידות:
120 גרם חמאה
2 ביצים
100 גרם (חצי כוס) סוכר
100 גרם (שליש כוס דחוסה ועוד 2 כפות) סוכר חום כהה
2 כפיות תמצית וניל
70 גרם (חצי כוס) קמח
45 גרם (שליש כוס) קקאו, מנופה
1/4 כפית אבקת אפייה
1/4 כפית מלח
100 גרם שוקולד מריר קצוץ, או שוקולד צ'יפס
200 גרם שוקולד ממולא קרם מנטה (או- כל שוקולד ממולא שאוהבים)
כלים:
תבנית מאפינס
אופן ההכנה:
1.	מחממים תנור ל-170 מעלות. ממיסים את החמאה במיקרוגל או בסיר קטן על הכיריים, מצננים מעט.
2.	בקערה בינונית טורפים את הביצים עם שני סוגי הסוכר והוניל כדקה. מוסיפים את החמאה המומסת וטורפים קלות להטמעה.
3.	בקערה נפרדת מערבבים קמח עם קקאו מנופה, אבקת אפייה ומלח.
4.	מוסיפים את המרכיבים היבשים לרטובים וטורפים לבלילה אחידה.
מוסיפים את השוקולד הקצוץ או השוקולד צ'יפס ומקפלים כך שמתפזר בבלילה.
5.	מניחים עטרות נייר בשקעים של תבנית מאפינס ומחלקים את הבלילה בין השקעים.
מטביעים במרכז כל מאפה קוביית שוקולד ממולא ומחליקים את הבלילה מעל.

