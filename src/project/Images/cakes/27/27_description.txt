אז המתכון הנוכחי מוקדש לכל חובבי הבלינצ'ס, אוהבי מלית הגבינה המתוקה,
ובעיקר- לכל מי שאין לו סבלנות/חשק/זמן לטגן ולגלגל עשרות בלינצ'סים אחד אחד ועדיין רוצה להנות מהם בחג.
פיתרון פשוט וגאוני שלא ברור איך לא חשבנו עליו קודם-
מאפה בלינצ'ס גבינה משפחתי!

כן! הפעם במקום לטגן את הבלינצ'סים אחד אחד ועוד אחד ואז למלא ולגלגל שוב ושוב ושוב,
מקצרים את זמן ההכנה פלאים על ידי אפיית בלילת הבלינצ'ס בשתי שכבות,
ובמרכזן מילוי גבינה עשיר שנאפה יחד- לא תאמינו כמה זה פשוט ומהיר להכנה.

התוצאה המתקבלת- מאפה גבינתי ממולא במלית גבינה עשירה בטעם של פעם, שמזכיר מאוד בטעמו את הבלינצ'ס הקלאסי.
בדומה לבלינצ'ס לא מדובר כאן על מנת קינוח וגם לא על עוגת גבינה אוורירית,
אלא על מאפה בוקר עשיר עם מלית גבינתית במתיקות מעודנת,
שיהיה נהדר להגשה בארוחת שבועות או למנה אחרונה מפנקת של שבת,
ויהיה אהוב על מבוגרים וילדים. אז קדימה למטבח, למה אתם מחכים?