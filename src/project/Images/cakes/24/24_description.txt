אחת השאלות שנשאלות פעמים רבות, האם אפשר להשתמש בטריק הרביכה גם במאפי שמרים אחרים ובמיוחד- האם ניתן להכין איתה עוגת שמרים?
בבואנו לקבל החלטה צריך כמובן לוודא ששיטת ההכנה בכלל מתאימה למתכון שלכם-
ללחמניות ולעוגות שמרים רכות היא תתאים ותוסיף רכות ואווריריות,
אבל ללחם שאור למשל או לעוגות קראנץ אין שום סיבה להשתמש בה, כי רכות היא ההיפך ממה שנרצה לקבל.
בכל מקרה במידה ותרצו להוסיף את הרביכה למתכון קיים, יהיה צורך בשינוי במתכון שלכם על מנת להפריש חלק מכמות חומרי הגלם
שבמתכון הקיים לטובת הכנת הרביכה, וכן להגדיל את כמות הנוזלים הכוללת במתכון בהתאם לאחוז הנוזלים שלו (הידרציה).

אז הפעם השתמשנו בבצק המושלם להכנה של בבקה, עוגת שמרים שוקולד פשוטה וקלאסית שמתקבלת רכה וטעימה,
הפעם בלי שום התחכמויות או טעמים מסובכים ולפעמים לא צריך יותר מזה בחיים.
כדי לחגג אותה פיזרתי מעל גם פירורי בצק עדינים שמוסיפים לה מראה יפה ומעטה מעט פריך ועדין,
אבל למי שלא מתחשק יכול גם לוותר עליהם ולאפות את העוגה בלעדיהם.

החיסרון היחיד בשילוב הרביכה בעוגת שמרים במקרה הזה, הוא שהרכות המוגברת בשילוב עם גובה העוגה
קצת מעיב על נוחות הפריסה שלה, אבל גם אם תלשנו החוצה חלק מהפרוסות כי לא יכלנו להתאפק אף אחד לא בא בטענות, והעוגה חוסלה חיש קל. לעומת זאת היא שמרה על טריות ורכות גם למחרת וזה לגמרי היה משמח.

אם גם אתם במצברוח לעוגת שמרים שוקולד קלאסית ורכה, אתם יותר ממוזמנים לדרדס אותה בביתכם
ומקווה שגם המתכון הזה ימצא מקום חם אצלכם בלב.