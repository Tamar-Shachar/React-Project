הפעם החלטנו להמתיק לכם את היום עם עוגה כיפית ומפנקת,
עוגה בחושה אך משודרגת שמכינים ללא צורך במיקסר - 
עוגת וניל בחושה בציפוי שוקולד לבן ושקדים!

זו עוגת וניל רכה, מבלילה בחושה שמערבבים בשתי דקות של עבודה, ואופים בתבנית אינגליש קייק,
והיא עטופה ב-2 שכבות ציפוי שמשדרגות אותה פלאים:
שכבה אחת של גנאש שוקולד לבן-וניל רך, המוסיף לעוגה רכות וקרמיות,
ושכבה שנייה של ציפוי שוקולד לבן מומס עם שקדים גרוסים העוטף את העוגה כולה,
מוסיף לה קצת קרנצ'יות ומראה אלגנטי ומפתה וגם שומר על העוגה רכה ולחה לאורך זמן.

התוצאה המתקבלת- עוגה אלגנטית ויפת מראה, במרקם רך וכיפי ובטעמי וניל-ושוקולד לבן חלביים.
שידרוג קטן ושובב לעוגת וניל בחושה שמקפיץ אותה למעלה, והופך אותה לפינוק של ממש לצד הקפה של הבוקר.
העוגה רק משתבחת יום או יומיים לאחר ההכנה.

 