שילוב בין 3 טעמי עוגות גבינה אהובות במיוחד,
שמשלבות כוחות וחיות יחד בהרמוניה בקוביות יפות מראה וטעימות במרקם קרמי במיוחד:
שכבת עוגת גבינת שמנת קלאסית,
שכבת עוגת גבינה מוקה
ושכבת עוגת גבינה קרם עוגיות,
היושבות כולן על תחתית של עוגיות שוקולד.

מבחינת ההכנה- הכיף האמיתי כאן הוא ששלושת הטעמים כולם מתבססים בדיוק על אותה הבלילה שמכינים מתערובת בחושה ומהירה שבסך הכל מערבבים בכיף,
ופשוט מחלקים לשלושה חלקים ומוסיפים לכל חלק טעמים שונים.

כדי ליצור את שכבות העוגה בתבנית בלי חשש שהן יתערבבו או ישקעו לכם האחת לתוך השנייה, משתמשים בטריק שובב ופשוט לביצוע:
פשוט יוצקים בכל פעם שכבה אחת לתבנית, אופים אותה במשך 15-20 דקות ורק לאחר מכן יוצקים עליה עוד שכבת גבינה וחוזר חלילה,
אז סומכות עליכם שאם תרימו את הכפפה ותנסו – גם אתם תצליחו בע"ה.

התוצאה המתקבלת- קוביות עוגת גבינה במרקם קרמי ובטעם מעודן, טעימות ומיוחדות, שכיף לזלול בשבועות או בכל יום בשנה!