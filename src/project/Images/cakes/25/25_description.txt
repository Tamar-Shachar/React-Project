מאפי שמרים במלית גבינה הם אחד הדברים הטעימים ביותר,מי מסרב לגביניות איכותיות מבצק ביתי או למאפה שמרים במלית ריקוטה טובה? הפעם החלטנו לאפות כתר בריוש במלית גבינה- מאפה שמרים עשיר הממולא בגבינה מתוקה מבושמת בגרידת לימון, וניל וצימוקים, בטעם של פעם. עבור הכנתו משטחים מחצית מכמות הבצק על תחתית התבנית, מהמחצית השניה קולעים צמה שמסדרים סביב, ואת הגומה שמתקבלת במרכז ממלאים במלית גבינה מתוקה. התוצאה המתקבלת היא מאפה יפה למראה, ספק לחם עשיר וספק עוגה,
שכיף לנשנש עם כוס קפה לקינוח, או סתם ככה ליישר בין המנות במהלך הארוחה.