כדי להשאיר מקום לרוטב השוקולד הנוזל, אפינו את העוגה בצורת טבעת, עם חור במרכז.
אפשר לעשות זאת על ידי שימוש בתבנית ייעודית,  אבל כדי שכל אחד יוכל להכין אותה בשימוש בתבנית רגילה,
אנו פשוט אפינו את העוגה כשבמרכז הבלילה עומדת קופסת שימורים ריקה שטופה היטב ועטופה סביב בנייר אפייה.

את העוגה המוכנה ציפינו בציפוי שוקולד שנטף בנטיפים יפים מהצדדים,
עיטרנו בהרבה כדורי שוקולד שהעניקו לעוגה מראה משגע שאין ילד או מבוגר שיוכל להתנגד להם,
ורגע לפני ההגשה מילאנו את החור שבמרכז בגנאש שוקולד עשיר שרק חיכה לרגע הפריסה.

ברגע שפורסים את העוגה ומסירים ממנה פרוסה, מתקבל מחזה שוקולדי מרהיב ומשמח כל כך-
רוטב השוקולד נשפך מהעוגה והופך למפל שוקולדי משמח,
דבר שלגמרי הופך את העוגה לעוגה מושלמת לכל חובב שוקולד שהוא שתשמח ילדים ומבוגרים כאחד,
מושלמת לחגיגות ימי הולדת וגם סתם ככה כקינוח מפתיע לסוף ארוחת ערב משפחתית.