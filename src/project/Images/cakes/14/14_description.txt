גם כאן מדובר במתכון קל ומהיר במיוחד להכנה, לעוגה בחושה ופשוטה שמכינים ללא צורך במיקסר.
בדיוק כמו בעוגת שיש סטנדרטית, לאחר הכנת הבלילה פשוט מערבבים לתוך חלק ממנה קפה מגורען מומס במעט מים חמים
וקצת קקאו לחיזוק הגוונים, יוצקים את שתי הבלילות לתבנית ומשיישים קלות יחד.

כדי לשדרג את מראה העוגה, להעשיר את המרקמים ובעיקר לשבח את הטעמים,
מצפים את העוגה בתום האפייה בציפוי ממכר של שוקולד לבן ושקדים או אגוזים גרוסים בתוספת של אספרסו,
שמקפיץ ומשדרג משמעותית את טעמי הקפה בעוגה וגם שומר על העוגה רכה ולחה לאורך זמן.
(אפשר גם להשתמש בקפה מגורען למי שאין מכונת קפה).

התוצאה המתקבלת- עוגה בחושה, רכה ומפנקת, משויישת בטעמי קפה עדינים,
ומצופה בציפוי בטעם שוקולד לבן ואספרסו מטריף, עם שקדים או אגוזים גרוסים שמוסיפים נגיעות קראנצ'יות.
כמה קלה להכנה- ככה כיפית וממכרת ומקווה מאוד שתהנו ממנה.