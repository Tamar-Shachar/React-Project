זו עוגה טעימה, כיפית וסופר מרשימה בטעמים שכולם אוהבים,
שנפרסת לפרוסות גבוהות במיוחד (שהתמונה לא תטעה אתכם, היא מתקבלת בגובה של קרוב ל-10 ס"מ).
היא תהיה מושלמת לימי הולדת ונהדרת סתם ככה כפינוק שבתי לחובבי הקרמבו,
וכן אפשר להכין אותה בקלות אפילו בגירסת פרווה או ללא גלוטן וזה כיף גדול.

כדי שלא תסתבכו בהכנה, את המרנג הכנתי הפעם ממרנג שויצרי,
מרנג מבושל וקל יותר להכנה שלא מחייב שימוש במדחום (אבל ממליצה תמיד להשתמש)
ולמרות מראה הבומב שהעוגה קיבלה, אין צורך בתבנית מיוחדת כדי להכין אותה-
פשוט אופים בסיס של עוגת שוקולד בחושה ומשטחים את המרנג מעל בסיגנון חופשית
(אפשר למרוח לצורת כיפה, או פשוט לשטח לשכבה אחידה כמו בעוגת קרמבו קלאסית).

לאחר הקפאה קצרה לייצוב המרנג, נשאר לנו רק לצקת מעל שוקולד מומס לציפוי (איזה כיף זה!)
ואם רוצים לעטר בסוכריות צבעוניות מעל.

בברכת סתיו משמח עם כמה שפחות צינונים וכמה שיותר קרמבו.