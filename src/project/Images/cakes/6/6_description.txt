העוגה מורכבת מעוגת שוקולד רכה לילדים, אותה מעטרים בקלות למראה חמוד ומשמח של חוף ים.
את חציה האחד של העוגה מצפים בשכבה עבה של קצפת צבועה בכחול,
ויוצרים בה שקעים ומריחות אקראיות ולא אחידות שמעניקות לה מראה של גלים (נראה מסובך אבל זה באמת פשוט כל כך).
על חציה השני של העוגה מפזרים פירורי ביסקוויט שמעניקים לה מראה של חול.
אני חילצתי את העוגה מהתבנית וציפיתי גם את הצדדים בקרם, אבל אין בעיה כמובן להשאיר אותה בתבנית כדי להקל על ההכנה.

לקישוט מפזרים על העוגה אלמנטים של חוף ים, וכאן תוכלו להפעיל את הדימיון והיצירתיות
ולהשתמש בכל מה שתרצו לקשט איתו את העוגה, כולל בצעצועי פלסטיק של הילדים.

התוצאה המתקבלת- עוגת קיץ חמודה, קלה להכנה ומשמחת שתשמח מאוד את הקטנים, ותוכלו גם לקשט יחד איתם,
נהדרת לחגיגות סוף שנה, לימי הולדת או סתם ככה לפעילות בחופשת הקיץ עם הילדים.