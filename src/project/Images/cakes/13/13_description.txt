קבלו את הפינוק החדש שלכם לצד הקפה של הבוקר- עוגת שיש פיסטוק!
העוגה יפת המראה הזו מתקבלת במרקם רך וכיפי, בטעם פיסטוקי מעודן ובגוונים ירקרקים משגעים וטבעיים
ללא תוספת של טיפת צבע מאכל, ועם זאת מדובר בעוגה בחושה ומהירת הכנה שמכינים ממש בדקה.

בדיוק כמו בעוגת שיש סטנדרטית, לאחר הכנת הבלילה פשוט מערבבים לתוך חלק ממנה מחית פיסטוק,
יוצקים את שתי הבלילות לתבנית ומשיישים קלות יחד.

כדי לחגג את העוגה, לשדרג את המראה שלה וגם להוסיף לה טעם משובח,
אני גם ציפיתי את העוגה בתום האפייה בציפוי של שוקולד לבן בתוספת מחית פיסטוק ופיסטוקים קצוצים-
ציפוי שפשוט יוצקים מעל לעוגה המוכנה ומעניק לה מראה מיוחד ומרשים וטעם משגע, וגם שומר עליה רכה ולחה לאורך זמן.
מי שרוצה יכול גם לוותר על הציפוי על אף שהוא מאוד משבח את העוגה, או להכין כמות קטנה יותר ממנו ולצקת אותו רק על חלקה העליון של העוגה.

התוצאה המתקבלת- עוגה רכה, יפת ומראה וטעימה שמכינים בקלות רבה.