קבלו את המתכון המנצח שלכם לשבועות הקרוב,
לעוגת גבינה יפהפיה, טעימה, חגיגית ומרשימה, בשילוב טעמים מושלם ועם זאת- הכי קלה ופשוטה להכנה שיש.
פס עוגת גבינה אפויה עם שוקולד לבן ולוטוס – בחושה!

כן! הקץ להקצפת הביצים, די לאפייה עם אדים ולתבניות עטופות בעיתונים-
את בלילת העוגה המרשימה הזאת שנאפית בסך הכל בתבנית אינגליש קייק, פשוט בוחשים בקערה
והיא מתקבלת ישרה ויפה, ללא בקעים סדקים או פיצוצים.
היא שידרוג חגיגי לפס עוגת הגבינה הקלאסית האהובה עליי בבלוג, רק בשילוב טעמים היסטרי שיוצר עוגה שהיא הטוב מכל העולמות:

תחתית הביסקוויטים הפשוטה, משתדרגת לתחתית של עוגיות לוטוס טחונות בתוספת של פקאנים וקצת קינמון.
מלית הגבינה הבחושה, מקבלת גם תוספת של שוקולד לבן שמעניק לה טעם ונילי חלבי וממכר.
לסיום מצפים את העוגה בשכבה נדיבה של ציפוי לוטוס מומס, ומזלפים מעל תלוליות של קצפת לוטוס לשילוב טעמים מנצח ולמראה חגיגי.