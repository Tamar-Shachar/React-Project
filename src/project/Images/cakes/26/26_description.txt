 יש משהו קסום שקשה להסביר כשאתה מצליח להוציא תחת ידייך באפייה ביתית חלה מתוקה לשבת, או עוגת שמרים שמעלה ניחוחות בכל הבית… זו תחושת סיפוק אמיתית, יותר מהכנה של כל קינוח מרובה שכבות, יהיה אשר יהיה.
בנוסף - שיטת קליעה חדשה, היוצרת זר שמרים מקסים למראה. עיצוב הבצק קל ופשוט להכנה, ונותן אפגרייד חגיגי יותר למאפי  השמרים הקלאסיים שאנחנו בדרך כלל מכינים, כמו שבלולי שמרים או סהרונים.

מאחר ורצינו לתת לפרחי השמרים ללבלב בניחוח הולם, מילאתי את הבצק במלית ארומטית של חמאה ותפוזים. בנזוגי שהתמרמר מראש, קבע ששילוב של שמרים ותפוזים ממש לא נראה לו, אבל התוצאה שיצאה טעימהההה ומפנקת הוכיחה אחרת ולא הותירה לנו ברירה פרט לליישר אותה בלי הפסקה. מלית התפוזים והחמאה שנספגה במאפים במהלך האפייה, בתוספת זיגוג התפוזים שחילחל מעל יצרו מאפי שמרים רכים ומפנקים בטעם תפוז מודגש.

למי שלא מתחשק להעיז, יכול בהחלט גם להכין את המתכון במליות הקלאסיות של קינמון וסוכר חום, או קקאו-אה-לה-רוגעלך. בטוחה שהמאפים הללו יככבו אצלנו עוד רבות בחורף הקרוב…

 