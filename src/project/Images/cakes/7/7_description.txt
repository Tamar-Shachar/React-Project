אז עוגת מוס היער השחור שלי בגירסתה המחודשת הופכת לקרמית במיוחד,
כשהיא נפטרת משכבות הטורט, מוותרת על הקצפת הפשוטה
והופכת לעוגת שכבות קרמית במיוחד בשידרוג של דובדבני אמרנה ובטעמי העוגה האהובה של פעם.

העוגה מורכבת מתחתית מהירה של פירורי עוגיות שוקולד טחונות עם חמאה, שכבה של קרם שוקולד מריר עשיר מוקצף,
ושכבה של קרם שמנת וניל משובצת בדובדבני אמרנה שמעניקים לה מראה מנוקד ומפתיע בחיתוך
וגם טעם דובדבני משגע בכל נגיסה שגם מחלחל אל הקרם עצמו.

לעיטור קישטתי את העוגה עם קריצה לעוגת המקור הקלאסית-
תלוליות של קצפת עם דובדבנים ושבבי שוקולד מריר שפשוט מגררים בעזרת קולפן ומפזרים במרכז.

התוצאה המתקבלת- עוגה יפת מראה, קרמית וטעימה בטירוף, עשירה ומפנקת כזו שפשוט לא הצלחתי להפסיק ליישר.
בטעם שוקולדי מודגש, ועם הפתעות של דובדבני אמרנה שמוסיפים מתקתקות וחמצמצות ממכרת.
אוהבי השילוב של שוקולד ודובדבנים- בחיי שאתם חייבים את זה לעצמכם!