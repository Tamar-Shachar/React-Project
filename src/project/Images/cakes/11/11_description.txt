אם זה כילדים או כמבוגרים, אין משמחת ומנחמת מפרוסה של עוגת שוקולד של גן
עם ציפוי שוקולד וסוכריות צבעוניות מעל, שתמיד תחזיר אותנו לתחושת חיבוק חם של ילדות.

זו עוגת שוקולד בחושה ומהירה שמכינים ממש בחמש דקות ומתקבלת רכה מהרגיל-
וזאת על אף ש… אין בה כלל מוצרי חלב, גם לא ביצים- ואפילו לא שמן או חמאה (!!!)
עוגת שוקולד בחושה רכה במיוחד (שאף אחד לא ינחש שהיא טבעונית).

רגע רגע- אל תזוזו לשום מקום!
גם אם אתם ממש לא טבעונים מובטחת לכם הנאה רבה בעוגה קלה וטעימה שעלולה להפוך לקבועה אצלכם בבית,
כי אחרי שתכינו אותה ממש לא יהיה איכפת לכם מה יש, או בעצם- מה אין בפנים.
על אף המחסור בביצים או במוצרי חלב, העוגה הזו נותנת פייט לעוגת שוקולד רכות רבות אחרות
ואף אחד לא ירגיש פה בחסרונם של המוצרים מן החי.

מכינים אותה ממש ברגע על ידי עירבוב בכף, היא מתקבלת גבוהה ובמתיקות מעודנת
ומזכירה מאוד את עוגות הגן של פעם, רק במרקם רך במיוחד ונימוח בפה.

המחסור במוצרי חלב ובתוספת של שמן אפילו הופכים אותה לקלילה יותר,
מאחר והציפוי שלה אינו חלבי- אפשר לשמור אותה בטמפרטורת החדר כך שהיא שומרת על רכות מקסימלית
ובגלל שאין בה ביצים- אפילו אפשר ללקק את הבלילה מהקערה ללא נקיפות מצפון – מה עוד צריך בחיים? 

עם סוכריות צבעוניות מעל או בלי, מקווה שגם אצלכם בבית היא תתקבל בשמחה על ידי ילדים ומבוגרים.